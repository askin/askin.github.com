---
Title: Linuxta kullandığım programlar - Güncellendi
Date: 2009-02-15T02:56:00+03:00
Author: askin
Category: Linux
Tags: ["Firefox", "gnome", "gpass", "gtodo", "liferea", "Linux", "mpd", "Program"]
Slug: linuxta-kullandigim-programlar-guncellendi
Status: published
---

Uzun zamandır canım sıkılıyor, yapacak bir iş bulamıyordum, can sıkıntısından eski yazılarımı kurcalarken kullandığım programların çoğunun değiştiğini farkettim, ve bu yazıyı güncellemeye karar verdim. Sıkıntıdan bir yarım saat çaldım:) mutlu sayılırım, umarım işinize yarar.

**Metin Düzenleyici: [Mousepad](http://www.xfce.org/projects/mousepad/)**  
Uzun zaman gedit kullandım, hatta program yazarken bile gedit kullandım. Ancak yaptığım işlere bakarak, programın çok kastığını farkettim. Birde üstüne geany programının geditten hızlı açıldığı görünce başka arayışlara girdim, bu noktada mousepad beni tatmin etti. Bir xfce projesi olan mousepad gerçekten basit, sade ve hızlı.

**Müzik: [MPD](http://mpd.wikia.com/) [Sonata](http://sonata.berlios.de/)**  
Müzik dinlerken kullandığım programın elimin altında dolaşmasını pek sevmem, gerçi birçok program kendini araç çubuğunda saklayabiliyor, ancak her bilgisayarı açtığımda yeniden müzik programını açmak pek hoşuma gitmiyor. MPD daha x açılmadan bana müziğimi sunmaya başlıyor. Gerçi okulda bilgisayarı açtığımda sıkıntı çıkabiliyor:)

<!--more-->  
**Video: [Mplayer](http://www.mplayerhq.hu/)**  
Belkide arayüzü en berbat olan yazılım mplayer:) fakat özelliği en fazla olan, en özelleştirebilir programda mplayerdır bana göre.

**Web tarayıcı: [Firefox](http://www.mozilla.com/firefox/)**  
Genelde Firefox kullanıyorum, hızı tab desteği ve eklentileriyle gönlümü tamamen ona kaptırdım. Ancak linuxta windosta olduğu kadar verimli çalışmıyor, ve bazen çok can sıkıcı olacak şekilde kilitleniyor. Ama 3.x serisi ile baya bir iyileşme sağladı.

**Sözlük: [Qtsözlük](http://projects.comu.edu.tr/qtsozluk/)**  
Hemen hemen aradığım bütün kelimeleri qtsözlükte bulabiliyorum.

**Masaüstü: [Gnome](http://www.gnome.org/) - [Xfce](http://www.xfce.org/)**  
Hızı ve sadeliği ile gnome kendini tercih ettiriyor. Ancak internet canavarımdan tam verim alabilmek için xfce kullanmam gerekiyor.

**Email: [Evolution](http://www.gnome.org/projects/evolution/)**  
Email için çok fazla araştırma yapmadım, evolution bana yetti.

**Terminal: Gnome-termial**  
Biraz özelleştirip, arka planı şeffaf yapıp üstüne menüyüde kaldırırsanız tadından yenmez.

**Irc: [Xchat](http://www.xchat.org/)**  
Irce fazla girmem ama girdiğimdede bu program işimi gayet iyi görüyor.

**Ftp: [Filezilla](http://filezilla-project.org/)**  
Windowstanda alışık olduğum için gayet hoşuma gidiyor. Eski sürümlerinde sürükle bırak desteği linuxta yoktu ancak şimdi oda var. O nedenler gayet hoş.

**Dosya tarayıcı: [Nautilus](http://www.gnome.org/projects/nautilus) - [Thunar](http://thunar.xfce.org/)**  
Gnome'un temel dosya tarayıcısı olduğu için kullanımı gayet hoş. Ancak zayıf sistemlerde thunar gayet verimli çalışıyor.

**Resim görüntüleyici: [gnome-eye](http://www.gnome.org/projects/eog) - [gThumb](http://gthumb.sourceforge.net/)**  
Hızlı ve sağ-sol tuşlarını kullanabilmem sayesinde işimi görüyor. Ancak hareketli resimleri hareketli olarak gösterse tadından yenmeyecek. gThumb resim üzerinde çeşitli düzenleme işlemleri sağladığı için bazen çok işlevsel oluyor.

**Ofis: [Open Office](http://www.openoffice.org.tr/)**  
Fazla söz söylemeye gerek yok sanırım.

**p2p: [Gtk-gnutella](http://gtk-gnutella.sourceforge.net/)**  
Birçok paylaşım ağına bağlabilen, hızlı ve kullanımı kolay olduğu için tercih ediyorum.

**Torrent: [TorrentFlux](http://www.torrentflux.com/) - [Transmission](http://www.transmissionbt.com/)**  
İnternet canavarı 7x24 çalıştığı için ona X'e gerek duymayan daemon halinde çalışacak bir torrent istemcisi gerekiyordu. TorrentFlux web browser ile kullanındığı için benim ihtiyacımı yeterince karşılıyordu. Ağa bağlı herhangi bir bilgisayardan yönetebilmesi, kullanmam için başka sebep bırakmıyor. Kişisel bilgisayarımdan kısa süre için torrent ihtiyacım olursa transmission kullanıyorum. Sade, basit ve hızlı.

**RSS reader: [Liferea](http://liferea.sourceforge.net/)**  
RSS feedlerini takip etmek için Liferea kullanıyorum. Sanırım gnome için pek bi alternatifi yok.

**Yapılacaklar listesi: gTodo**  
Kullanma sebebim basit olması. Gerçi çok basit, kafama göre başka program bulamadım. Kendim yazayım dedim ama okadar kabiliyetli olmadığımı farkettim.

**Şifre yöneticisi: [gpass](http://projects.netlab.jp/gpass/)**  
Sadece kendi işi yapıyor ve hızlı.

**Anlık mesajlaşma programı: [Pidgin](http://www.pidgin.im/)**  
Elime ayağıma fazla dolanmıyor, ihtiyacım olan bütün protokolleri destekliyor, çok hoş bir arayüzü var, titreşim geldiğinde titrememesi beni mestediyor:)

**Twitter istemcisi: [twitux](http://live.gnome.org/DanielMorales/Twitux)**  
Ara yüzü çok hoş değil ama işimi görüyor.
